# 女娲(nuwa)
女媧，中國神祗之一，人稱女媧娘娘，亦有記曰媧皇、女希氏。三皇五帝之中，史記三皇本記，講女媧為三皇之一。以女媧之神話，可歸入創世之神。

傳說有唔同版本。有說為伏羲細妹，以風為姓，兄妹都係人首蛇身，兄妹結為夫婦。又傳說女媧造人，佢用泥整人出嚟。祝融同共工打交，打斷咗不周山條柱，天穿窿，有災禍，女媧煉石補青天，斬鼇足撐住天，災禍得以平息。

如今看法，女媧為上古氏族之酋長，氏族拜蛇，當時仍係母系為主，然而開始有婚姻，兄妹尚不諱忌時。後逐漸捧上神檯。漢時有唔少記載，此後奉為保𧙗之神。補天之故，成為遮同繡補之神。做人為人始祖，同兄妹結婚，為婚姻之始，如此為化育繁衍之神。

女媧喺唐人地方，唔少都有拜。自古就以山西為先，有媧皇陵，歷來都受皇帝祀。

女媧伏羲不獨為中原傳說，苗人、瑤人，都有傳說。話女媧伏羲為兄妹，時洪水淹天下，坐葫蘆中漂流，避過一劫。當時天下已無人，兄妹結夫妻而繁衍。

女媧唔止造人，亦做萬物。正月初七人日之說，亦出自女媧，初一雞，初二狗，初三豬，初四羊，初五牛，初六馬，初七人，初八穀，見於東方朔占書。
